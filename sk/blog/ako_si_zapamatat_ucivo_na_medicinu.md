---
layout: post-layout.html
title: Ako si zapamätať stovky strán učiva na medicínu?
description: Pripravuješ sa na prijímačky na 1.LF, 2.LF, 3.LF v Prahe, MED MUNI v Brne, či LFUK v Bratislave, ale nevieš si rady s kvantami učiva? V tomto článku sa dozvieš, ako to môžeš zvládnuť bez toho, aby si sa zapotil/a.
date: 2025-08-12
dateModified: 2025-08-12
author: "sara"
summary: "
- Uč sa s flashcards a využi techniku spaced repetition.

- Tiež je podstatné učiť sa aktívne (napr. vysvetľuj učivo kamošom alebo si vyrábaj mind maps)"
---

Medicína je jedna z najťažších škôl ever. Keď to chceš zvládnuť *bez ujmy na psychickom zdraví*, musíš sa vedieť učiť efektívne. V tomto článku nájdeš tie najdôležitejšie tipy, ako sa toho naučiť čo najviac - za čo najkratší čas. 

## Spaced Repetition🔁
Opakovanie v intervaloch je overená vedecká metóda, ktorá slúži proti boju s krivkou zabúdania. Nové vedomosti si opakuješ v intervaloch, ktoré sa časom predlžujú. Tak zabezpečíš, že sa ti nové informácie neusalašia iba v krátkodobej pamäti, ale poputujú aj do tej dlhodobej.

Na opakovanie môžeš používať flashcards, ale Premedis ti to zahŕňa rovno do študijného plánu, takže sa nemusíš báť, že ti niečo vypadne. ;) 


## Mnemotechnické pomôcky 🎯
Sú niečo ako slovné hračky - pamäťové pomôcky, ktorými si vieš ťažké slová zjednodušiť do jednoduchšej formy, ktorú si lepšie zapamätáš. Mnemotechník je viac, takže poďme sa na ne postupne pozrieť.

### Vytváranie slov/viet z prvých písmen
Napríklad:
- Pellagra - ochorenie troch D - Dermatitis, Diarrhoea, Demencia
- Cievna mozgová príhoda - FAST test - Face (tvár - pokles kútika), Arms (ruky - neschopnosť udržať predpažené ruky), Speech (reč - porucha reči), Time (čas - rýchlo volať záchranku)

### Vymýšľanie príbehov
Ak si musíš zapamätať veľké množstvo slov alebo súvislostí, sprav si z nich nejaký krátky a bizarný príbeh. Už len samotná práca s informáciami ti pomôže ľahšie si ich zapamätať. Fantázii sa medze nekladú. ;)

### Asociácia

Kde sa dajú mnemotechniky nájsť? Ak nemáš čas si vymýšľať slovné hračky sám/sama, nájdeš ich na stránke WikiSkript, kde okrem materiálov na učenie nájdeš aj sekciu mnemotechniky pre témy ako sú anatómia a biochémia.
Najefektívnejšie je, samozrejme, vymýšľať si tieto pomôcky sám, aby boli čo najviac personalizované.

## Žiadna čítanka - aktívne učenie 🤔
Odlož učebnice a zapoj mozog! Učenie musí byť hlavne interaktívne, aby sme si ho zapamätali. Biflenie môžeš nechať na základnej škole, keď si sa učil/a násobilku. ;)
Pre zapájanie mozgu pri učení existuje mnoho techník:
- Zahraj sa na učiteľa 🧑‍🏫 - hovor učivo nahlas, akoby si to vysvetľoval/a niekomu inému. (Alebo si naozaj nájdi obeť, ktorej to budeš vysvetľovať)
- Mapuj 🗺️ - vytváraj si myšlienkové mapy, v ktorých všetky informácie prepojíš a zhrnieš na jedno miesto.
- Scenárista 🎬 - vymysli si pre svoje vedomosti konkrétne prípady - scenáre, kde ich vieš využiť v praxi. Napríklad sa zahraj na doktora - vymysli si scenár pacientov a premýšľaj, aké diagnózy a liečby by si im stanovil/a.
- Píš svojim jazykom ✍️ - Ak si poznámky prepisuješ, píš si ich vlastnými slovami, aby boli pre teba čo najviac pochopiteľné. Neopisuj, pri formulácií vlastných slov sa nad učivom reálne zamyslíš a pochopíš ho.
- Tabuľky 📊 - Vytváraj si vlastné tabuľky a schémy na zhrnutie učiva, aby si mal/a všetko pokope a na očiach.

Efektívne učenie je pre mnohých tvrdým orieškom. Pre Premedis je však kľúčové - všetky naše kurzy [obsahujú tieto metódy](/sk/nasa-metoda/), aby si napredoval/a čo najefektívnejšie. Postaráme sa, aby si premenil/a stres na istotu. Tak čo, pridáš sa? ;)
